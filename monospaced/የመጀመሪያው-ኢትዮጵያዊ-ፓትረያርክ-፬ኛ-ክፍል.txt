				፬ኛ ክፍል።
			ከጠላት ወረራ በኋላ በኢትዮጵያና በእስክድርያ ቤተ
			ክርስቲያን መካከል ግንኙነትና ንግግር ስለ መደረጉ።
	በ፲፱፻፴፫ ዓ.ም ግርማዊ ንጉሠ ነገሥት ቀዳማዊ ኃይለ ሥላሴ ወራሪውን የኢጣሊያ ጦር ድል አድርገው ሚያዝያ ፳፯ ቀን ከመናገሻ ከተማቸው አዲስ አበባ ገቡ። የኮፕት ሲኖዶስ በአቡነ አብርሃም ላይ የወሰነውን የውግዘት ውሳኔ መሠረት በማድረግም ሊቀ ጳጳሳቱን አቡነ ዮሐንስንና ጳጳሳቱን ለጊዜው ከሥራ ታግደው በየቤአቸው እንዲቀመጡ ተደረገ። የቤተ ክርስቲያኑም ሥራ በብፁዕ እጨጌ ገብረ ጊዮርጊስ እየተመራ የሚካሄድ ሆነ። ተቋርጦ የነበረውም የኢትዮጵያና የግብጽ ቤተ ክርስቲያን ግንኙነት እንዲታደስና እንዲቀጥል ለማድረግ በ፲፱፻፴፬ ዓ.ም በየካቲት ወር ካይሮ ባለው በኢትዮጵያ ጕዳይ ፈጻሚና በፓትረያርኩ በአቡነ ዮሐንስ መካከል ንግግር ተጀመረ።
	፲፱፤ በዚሁም መሠረት ፓትረያርኩ ሜይ 21 1942 (ግንቦት ፲፭ ቀን ፲፱፻፴፬ ዓ.ም) ከተጻፈ ደብዳቤ ጋራ አቡነ ቄርሎስንና ሦስት መልእክተኞች ወደ አዲስ አበባ ላኩ። የእመልእክተኞቹም ስም ምስተር ሳዲቅ ፓሻ ውህቢ ምስተር ሜሪት ጋሊ ቤይ ምስተር ፋራግ ሚካኤል ሙሳ ቤይ ይባላል። መልእክተኞቹ በግንቦት መጨረጫ ላይ አዲስ አበባ ደረሱ። ከዚያም በኋላ ከብፁዕ እጨጌና በግርማዊነታቸው ከታዘዙ የኢትዮጵያ ባለሥልጣኖች ጋር ስለ ሁለቱ ቤተ ክስ በከፊል እንጂ በሙሉ ስላልሆነ ለኢትዮጵያ ቤተ ክርስቲያን ደስ የሚያሰኝ ውሳኔ ሆኖ አልተገኘም። ስለዚህም ንግግሩን ለመቀጠል አዲስ ፓትረያርክ እስኪሾም ድረስ መጠበቅ አስፈላጊ ሆነ።
	፳፪፤ ከ፲፱ ወሮች በኋላ አቡነ መቃርዮስ ጥር ፳፯ ቀን ፲፱፻፴፮ ዓ.ም (4 Feb 1944) ፻፲፬ኛ ፓትረያርክ ሆነው ተመረጡ። እርሳቸውም በሁለቱ ቤተ ክርስቲያኖች መካከል ያለው ንግግር እንዲቀጥል ለማድረግ በአፕሪል 1 1944 (መጋቢት ፳፫ ቀን ፲፱፻፴፭ ዓ.ም) በጻፉት ደብዳቤ ጥያቄ አቀረቡ።
	ጥያቄያቸውም ስለ ተፈቀደ በአቡነ ጢሞቴዎስ የሚመሩ ሦስት የግብጽ መልእክተኞች በሰኔ ወር አዲስ አበባ ደረሱ። እነርሱም ፩ኛ ጊምዲ ቤይ አብዱል መሊክ ፪ኛ እስክድንር ቤይ አሳብጊ ፫ኛ አስአድ ማርቆስ ቤይ ናቸው።
	፳፫፤ በኢትዮጵያ ቤተ ክርስቲያን በኩል ሰብሳቢ ብፁዕ እጨጌ ገብረ ጊዮርጊስ ሆነው በግርማዊነታቸው ከታዘዙ ከአምስት ምእመናን ጋራ በቤተ መጻሕፍት ወመዘክር ከሰኔ ፱ እስከ ፳፩ ንግግር ከተደረገ በኋላ የግብጽ መልእክተኞች ወደ ካይሮ ተመለሱ። በዚህ ጊዜ በስድት አንቀጾች የተገለጹት የኢትዮጵያ ቤተ ክርስቲያን ጥያቄዎች ሰኔ ፳፩ ቀን ፲፱፻፴፮ ዓ.ም በደብዳቤ ተጽፈው ለፓትረያርኩ ለአቡነ መቃርዮስ በመልእክተኞቹ እጅ ተላከ።
	የአቡነ መቃርዮስ ምላሽ ማርች 1 ቀን 1945 (የካቲት ፳፪ ቀን ፲፱፻፴፯ ዓ.ም) በተጻፈው ደብዳቤ ለኢትዮጵያ ቤተ ክርስቲያን ደረሰላት። ጽሑፉም አከራካሪ ስለ ነበረ መልሱ መጋቢት ፲፰ ቀን ፲፱፻፴፯ ዓ.ም) ተስፎ ለእስክንድርያ ፓትረያርክ ተላከ። ከዚህም በኋላ አቡነ መቃርዮስ በነሐሴ ፳፮ ቀን ፲፱፻፴፯ ዓ.ም ሳላረፉ ጕዳዩ እየተጐተተ መሄድ ግድ ሆነበት።
	፳፬፤ የኢትዮጵያ መልእክተኞች ጥር ፲፯ ቀን ደርሰው መልእክታቸውን ለተጠባቂው ፓትረያርክ ለአቡነ አትናቴዎስ አቀረቡ። በጕዳዩም ገና ንግር ከመደረጉ በፊት የኮፕት ሲኖዶስ ጥር ፳፫ ቀን ፲፱፻፴፰ ዓ.ም ላይ ፪ የግብጽ ኤጲስ ቆጶሳት በኢትዮጵያ እንዲሾሙ የሚል ቃል ስለ ተጨመረበት አሁንም ክርክሩ እንደ ገና እየቀጠለ ሄደ። ከብዙ ንግግር በኋላም ወደ ፊት በግንቦት ወር ስለ አዲስ ፓትረያርክ ምርጫ የሚደረግ መሆኑንና በዚያን ጊዜ ፭ የኢትዮጵያ መነኰሳት በጳጳስነት የሚሾሙ መሆናቸውን ተጠባባቂው ፓትረያርክ ነግረዋቸው መልእክተኞቹ መጋቢት ፲፪ ቀን ፲፱፻፴፰ ዓ.ም ወደ አዲስ አበባ ተመለሱ።
	፳፮፤ በግንቦት ወር ፲፱፻፴፰ ዓ.ም ለጵጵስና ሹመት የተመረጡት አምስቱ የኢትዮጵያውያን መነኰሳት፤
	ሀ) ብፁዕ እጨጌ ገብረ ጊዮርጊስ ወልደ ጻድቅ፤
	ለ) መምህር ግሪማ ወልደ ኪዳን፤
	ሐ) ሊቀ ሥልጣናት መልእክቱ ወልደ ማርያም፤
	መ) መምህር ዘፈረ ብርሃን ገብረ ጻድቅ፤
	ሠ) መምህር ጌታሁን ወልደ ሐዋርያት።
	ከሁለቱ መልእክተኞች ከፊታውራሪ ታፈሰና ከብላታ መርስዔ ኀዘን ወልደ ቂርቆስ ጋራ ወደ ካይሮ ሄዱ።
	፳፯፤ ግንቦት ፪ ቀን ፲፱፻፴፰ ዓ.ም ዐርብ ካይሮ ላይ በተደረገው ምርጫ አቡነ ዮሳብ ለፓትረያርክነት ተመረጡ። እንዲሁም ግንቦት ፲ ቀን እሑድ የሹመታቸው ሥነ በዓል ተደረገና ፻፲፭ ፓትረያርክ ሆኑ። ከዚህም በኋላ ኢትዮጵያውያኑ ጳጳሳት በሚሾሙበት ቀን የሚፈርሙበት አንድ የውል ቃል ተጽፎ ቀረበ። ይህ ጽሑፍ የኢትዮጵያው ሊቀ ጳጳስ በበታቹ ጳጳሳትንና ኤጲስ ቆጶሳትን እንዳይሾም የሚከለክልና የሚዘጋ ስለ ሆነ ከፍ ያለ ክርክር ተፈጠረ። ኮፕቶች በዚህ አሳብ ላይ ስለ ጠነከሩ የኢትዮጵያ ቤተ ክርስቲያንም በዚህ ውል ግዴታ ለመግባት የማይቻላት ስለ ሆነ ስምምነት አልተገኘም ነበር። በሐምሌ ወር አምስቱ ኢትዮጵያውያን መነኰሳትና መልእክተኞቹ ወደ አዲስ አበባ ተመለሱ። እንዲሁም የሁለቱ ቤተ ክርስቲያኖች ስምምነት ተቋርጦ ሁለት ዓመት ያህል ቈየ።
